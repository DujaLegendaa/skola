<h1>
ПРИЈЕМНИ ИСПИТИ ЗА ОДЕЉЕЊА РАЧУНАРСКЕ И МАТЕМАТИЧКЕ ГИМНАЗИЈЕ</h1>
<h2>
ПРИЈЕМНИ ИСПИТ ЗА УПИС У ОДЕЉЕЊЕ ЗА УЧЕНИКЕ СА ПОСЕБНИМ СПОСОБНОСТИМА ЗА РАЧУНАРСТВО И ИНФОРМАТИКУ</h2>
<br>
<p>
Пријемни испит за упис ученика у одељење са посебним способностима за рачунарство и информатику одржаће се у Гимназији Краљево у суботу, 20. маја 2023. године, са почетком у 10 часова (испит траје два сата).</p>
<p>
За упис у одељење за ученике са посебним способностима за рачунарство и информатику ученик полаже пријемни испит на коме решава тест из математике.
За упис у одељење за ученике са посебним способностима за рачунарство и информатику, ученик може да оствари највише 240 бодова на тесту из математике.
Ученик је положио пријемни испит ако је остварио најмање 120 бодова на тесту из математике.</p>
<br>
<p>
<strong>УПУТСТВО ЗА УЧЕНИКА ЗА РАД НА ПРИЈЕМНОМ ИСПИТУ</strong></p>
<br>
<p>
За рад је предвиђено 120 минута. Задатке не мораш да радиш према редоследу којим су дати.</p>
<p>
Коначне одговоре и поступак напиши хемијском оловком. Током рада можеш да користиш графитну оловку, гумицу, лењир, троугао, шестар и калкулатор са основним рачунским операцијама: сабирање, одузимање, множење, дељење и проценат (сви други калкулатори нису дозвољени за коришћење). Не може се користити калкулатор на мобилним телефонима (примери дозвољених калкулатора).</p>
<p>
Пријемни испит се одржава 20.5.2023. год. са почетком у 10 сати.</p>
<p>
Ученици су у обавези да буду 30 минута раније испред главног улаза у школу.</p>
<p>
Обавезна је ђачка књижица са овереном фотографијом ученика.</p>
<p>
Обавезан је идентификациони број ученика, који треба да је налепљен испод фотографије ученика у ђачкој књижици.</p>
<br>
<h2>
ПРИЈЕМНИ ИСПИТ ЗА УПИС У ОДЕЉЕЊЕ ЗА УЧЕНИКЕ СА ПОСЕБНИМ СПОСОБНОСТИМА ЗА МАТЕМАТИКУ</h2>
<br>
<p>
Пријемни испит за упис ученика у одељење са посебним способностима за математику одржаће се у Гимназији Краљево у недељу, 21. маја 2023. године, са почетком у 10 часова (испит траје два сата).</p>
<p>
За упис у одељење за ученике са посебним способностима за математику ученик полаже пријемни испит на коме решава тест из математике. На тесту може да оствари највише 240 бодова, а положио је пријемни испит ако је остварио најмање 120 бодова на тесту из математике.</p>
<br>
<p>
<strong>УПУТСТВО ЗА УЧЕНИКА ЗА РАД НА РЕШАВАЊУ ТЕСТА</strong></p>
<br>
<p>
За рад је предвиђено 120 минута.</p>
<p>
Задатке не мораш да радиш према редоследу којим су дати.</p>
<p>
Коначне одговоре заокружи плавом хемијском оловком.</p>
<p>
Током рада при решавању задатака можеш да користиш графитну и хемијску оловку, гумицу, лењир, троугао и шестар, али не и калкулатор.</p>
<p>
Пријемни испит се одржава 21.5.2023. год. са почетком у 10 сати.</p>
<p>
<em>Ученици су у обавези да буду 30 минута раније испред главног улаза у школу.
Обавезна је ђачка књижица са овереном фотографијом ученика.
Обавезан је идентификациони број ученика, који треба да је налепљен испод фотографије ученика у ђачкој књижици.</em></p>
